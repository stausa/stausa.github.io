---
title: "About"
---

## hello there

Στον Άσπρο Ποταμό, στο πανέμορφο μετόχι του Μάκη και της Μαρίας, σας περιμένει ένας καφές και μια ανάπαυλα, μια υποδοχή απλή και εγκάρδια, στην αυλή του σπιτιού που ανακαίνισαν μόνοι και το μετέτρεψαν σε προσωπική αίθουσα τέχνης όπου και εκθέτουν τις δημιουργίες τους. 'Εργα φτιαγμένα από πραγματικά αυθεντικά υλικά. Κομμάτια ξύλου ξεβρασμένα από κάποιο Νοτιά, σκαμμμένα από τον χρόνο, αδρανή, σχεδόν νεκρά, τελειωμένα και άχρηστα ξαναζωντανεύουν με τη ματιά του καλλιτέχνη που διακρίνει αξιοπρέπεια, βαθύτητα, νέους όγκους, ζεστασιά βλεμμάτων και αισθησιασμό ναυαγών κορμιών με χίλιες ιστορίες για να πουν και πάλι. Όμως ο Μάκης Λαδάς και η Μαρία Παλούμπο κάνουν κάτι παραπάνω. Παίζουν, ερευνούν, πειραματίζονται, αποδομούν και επανερμηνεύουν φόρμες. Προσπαθούν να ανακαλύψουν εκείνη την μυστική διάσταση που βρίσκεται ήδη στο ίδιο το υλικό, είτε ξύλο είτε πέτρα είτε θαλάσσιο σφουγγάρι είναι αυτό. Ψάχνουν την ανεξίτηλη σφραγίδα της φύσης των πραγμάτων και πάνε πάρα πέρα όπου ξαναγεννιούνται νέοι "Μάστρο - Τζεπέττι" επειδή ήταν ήδη εκεί, ο ξύλινος κούκλος, εκείνη η μορφή, εκείνο το καράβι, που σαν βγαλμένο από το όνειρο ενός παιδιού θα αρκούσε ....... ίσως απλά να το δεις. 